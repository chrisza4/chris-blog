---
title: Anger
date: "2023-11-11T00:00:00.000"
---

Anger หรือความรู้สึกที่เรียกว่าความโกรธ เป็นอารมณ์นึงที่สำคัญมากในตัวมนุษย์
ความโกรธเป็นสัญญาณกระตุ้นให้เรารู้ถึงความเร่งด่วน (Sense of urgency)
ความโกรธเป็นสัญญาณกระตุ้นให้เราสามารถลงมือกระทำ Take action ได้ทันท่วงที
แต่แน่นอนความโกรธนั้นเป็นเพียงศักยภาพส่วนนึงในตัวมนุษย์เท่านั้น
การเคลื่อนที่และ Take action ด้วยความโกรธอย่างเดียวจะทำให้เราเสียสมดุล และหลายๆ ครั้งจะทำให้เราทำอะไรที่เราเสียใจทีหลัง หรือว่างงงวยกับตัวเองทีหลัง
บางครั้งเวลาเราโกรธคนในครอบครัว เพื่อนฝูง ที่ทำงาน ความโกรธอาจจะทำให้เราอยากจะลุกขึ้นไปต่อยใครซักคน อาจจะทำให้เราอยากจะตะโกนออกไป ด่าขึ้นเสียงให้มันสาแก่ใจ
แล้วเราก็จะเสียใจภายหลัง

---

เนื่องจากสิ่งนี้ ในทางตรงข้าม หลายๆ ครั้งเราจะถูกสอนมาว่า ให้เก็บกักความโกรธไว้ ซึ่งก็ถูกครึ่งนึง
แน่นอนว่าเราไม่ต้องการลงมือทำอะไรด้วยความโกรธ 100% แน่นอน แต่ตรงข้าม ในสภาพที่ Healthy แล้วเราก็ไม่อาจจะละเลยความโกรธของตัวเองได้
ความโกรธเป็นเครื่องมือที่กระตุ้นให้เรา Take action กล่าวถึงความเร่งด่วน เป็นสัญญาณที่ดีและทรงพลังมาก

---

มีคนเคยถามในคอร์ส Humanistic Architecture รอบ 4 ประมาณว่าความโกรธกับฐานกายมันเกี่ยวข้องกันยังไง แล้วมันปรากฎในที่ทำงานอย่างไรได้บ้าง ในการพัฒนาซอฟต์แวร์หรือ
ผมตอบไปว่า คุณเคยเจอมั้ย เวลาที่ทุกคนประชุมกันคุยกันเยอะแยะ คุยกันนานแล้วหาทางออกไม่ได้ แล้วคุณจะมีเซนส์จากบอดี้ของคุณออกมา คุณสัมผัสได้จากโลกภายใน มีเซนส์ว่าจังหวะนี้คุยกันวางแผนกันมากกว่านี้ก็ไม่ได้อะไรหรอก ตอนนี้มันถึงเวลาลงมือก่อนแล้วถึงแม้แผนต่างๆ อาจจะยังไม่ชัด
แล้วคุณก็จะหงุดหงิดที่ยังคุยกันอยู่นั่นแหละ
นั่นแหละคือจังหวะที่ชัดเจนว่า Anger ในตัวคุณกำลังส่งสัญญาณให้ Take action
แล้วเชื่อมั้ยครับว่าสัญญาณตรงนี้ โอกาสที่มันจะเตือนถูกมีสูงมากเลยทีเดียวนะ

---

แต่ถึงแม้ความโกรธเป็นเครื่องมือที่ระบุ Sense of urgency ได้ดี ความโกรธอาจจะไม่ได้เป็นเครื่องมือที่ดีในการระบุว่า Action ไหนเหมาะสมกับสถานการณ์ตรงหน้ามากที่สุด
ตรงนั้นคุณต้องใช้ปัญญาทางอื่นเข้าช่วยเสมอ
ถ้าคุณอยู่ในภาวะสมดุล ความคิดและเจตนารมณ์ของคุณ จะเป็นตัวช่วยรวมกับความโกรธ และสามารถตัดสินใจได้ว่าจะเลือก Take action อะไรให้ดีที่สุดในสถานการณ์ตรงหน้า

---

ยกตัวอย่างที่ใกล้ตัวสุดๆ
บทความนี้ผมเขียนในระหว่างที่ผมกำลังสัมผัสความโกรธของตัวเองได้ และความโกรธภายในของผมกำลังพลุ่งพล่าน ผมรู้ว่าผมต้อง Take action บางอย่างเพื่อระบายความโกรธนี้ออกมา
แต่ด้วยปัญญาด้านอื่นมารวม ผมจึงตัดสินใจเขียนบทความนี้อย่างรวดเร็ว และเนื้อหาทั้งหมดนี้ผมเขียนด้วยเวลาประมาณ​ 15 นาที
ความโกรธทำให้ผมสามารถทำอะไรได้อย่างรวดเร็วมากจริงๆ นะครับ
มันมีพลังมากจริงๆ ถ้าเราเข้าใจ ยอมรับ และใช้มันเป็น

---

จริงๆ แล้วเป็นความโกรธเนี่ยปัญญาแบบนึง ความโกรธเป็นปัญญาที่เกิดจากสัญชาตญาณ เป็นญาณที่เรารับรู้ได้ถึงความเร่งด่วน และกระตุ้นให้เรามีพลังที่เหลือเชื่อ สามารถจัดการอะไรได้อย่างรวดเร็วและเคลียร์มาก
เราไม่ได้จำเป็นต้องทิ้งศักยภาพด้านนี้ของตัวเองไป
ดังนั้นการจัดการกับความโกรธจึงอาจจะไม่ใช่การกดขี่กดดันความโกรธไว้ภายใน
แต่เป็นการหลอมรวมความโกรธที่มี เข้ากับปัญญาด้านอื่นๆ อย่างสมดุล
ทุกครั้งที่เราโกรธเรารู้ว่าเราจะเป็นต้อง Take action บางอย่าง และเรารู้ได้ด้วยปัญญาศักยภาพของเราเองจากข้างใน
ตรงข้าม เรายังมีช่องว่างให้เราเลือกด้วยปัญญาด้านอื่นที่เรามีเช่นกันได้เสมอ
ว่าเราจะ Take action อะไรครับ
