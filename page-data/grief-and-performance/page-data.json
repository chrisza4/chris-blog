{"componentChunkName":"component---src-templates-blog-post-js","path":"/grief-and-performance/","result":{"data":{"site":{"siteMetadata":{"title":"Chris' Dialogue"}},"markdownRemark":{"id":"fe6e8437-39c1-5287-9872-f4a7fb5c9b18","excerpt":"ตอนผมสอน Tech Leadership รอบ 2 เป็นรอบที่เราพูดถึงเรื่อง Expectation management…","html":"<p>ตอนผมสอน Tech Leadership รอบ 2 เป็นรอบที่เราพูดถึงเรื่อง Expectation management เยอะมาก</p>\n<p>หลายๆ ครั้งเวลาเรานำทีม เรามีความคาดหวังกับลูกน้อง เรามีความคาดหวังกับหัวหน้า ซึ่งประเด็นที่คุยกันเยอะคือ ลูกน้องทำไม่ได้ตามที่ตกลงกันไว้บ้าง บริษัทไม่ได้ทำตามที่เราคาดหวังบ้าง</p>\n<p>ผมได้เล่าให้ฟังว่า ประเด็นใหญ่สุดของเรื่องนี้มันคือการยอมรับความจริงก่อน</p>\n<p>สมมติเราเคยประเมินว่าทีมของเราจะทำงานแบบนี้ได้ เพราะเราคิดแล้วว่าเรามีลูกน้องคนนี้ทักษะแบบนี้จะทำงานส่วนนี้ คนนั้นทำงานส่วนนั้น แล้วทักษะหรือความรับผิดชอบ มัันไม่เป็นไปตามที่เราคิดไว้แต่แรก</p>\n<p>วันนั้นผมจำได้ว่ามันมีคำถามมากมายว่า จะต้องคุยกับลูกน้องยังไงบ้าง หัวหน้ายังไงบ้าง</p>\n<p>ผมตอบว่า กฎข้อแรกคือ ยอมรับความจริง</p>\n<p>ผมไม่มีสูตรสำเร็จให้ แต่กฎข้อแรกคือ ยอมรับความจริง อย่าฝืนความจริง เพราะผมพบว่าการฝืนความจริงนี่เป็นหล่มที่คนเราตกกันบ่อยสุด</p>\n<p>ผมยกตัวอย่างง่ายๆ เลยว่า ถ้าสมมติลูกน้องทำงานได้ไม่ถึงตามที่มันเคยโม้ไว้ แล้วมันก็เห็นผลตระหนักมา 203 รอบแล้ว การไม่ยอมรับความจริงรูปแบบนึงคือ การนั่งด่าจนกว่ามันจะทำได้ตามที่โม้ไว้</p>\n<p>เพราะถ้าความจริงคือเขาทำไม่ได้ในเวลานี้ มันก็คือความจริง</p>\n<p>เราอาจจะช่วยจัดเทรนนิ่งให้เขา เราอาจจะเปลี่ยนแปลงลดสโคปงาน เราอาจจะต่อรองเงินเดือนค่าตอบแทน เราอาจจะไล่ออก เรามีรทางเลือกเยอะมาก</p>\n<p>แต่ทางเลือกและทางออกมันจะปรากฎได้ ต่อเมื่อเรา “ยอมรับความจริง” เสียก่อน</p>\n<hr>\n<p>ทั้งหมดข้างบนคือผมเกริ่มเรื่องที่เคยอธิบายในคลาสไป</p>\n<p>ทีนี้ผมได้เจอเรื่องนึงที่น่าสนใจและพบว่าเกี่ยวข้องกับเรื่องนี้เป็นอย่างมาก</p>\n<p>ซึ่งต้นเรื่องที่ผมเจอคือ คนเราหลายๆ คน อาจจะมี Abusive parent ที่อาจจะหลงตัวเอง ทำร้ายเด็กในรูปแบบต่างๆ มากมาย เขาอาจจะไม่ใช่ Parent ที่แย่ แต่มันมีมุมที่อาจจะทำร้ายเราเยอะมากในบางมุม</p>\n<p>นักจิตวิทยาบอกว่า สิ่งที่ร้ายกาจที่สุดในสภาวะนี้ ไม่ใช่การ Abusive โดยตรงหรอกนะ นั่นก็แย่ แต่ไม่ทำร้ายคนเท่ากับอีกเรื่อง</p>\n<p>เรื่องที่ร้ายกาจที่สุด คือ การที่คนเรายังเห็นแสงแห่งความหวังว่า เขาอาจจะเป็นพ่อแม่ในอุดมคติของเราได้ และถ้าเรา “พยายามอีกนิด” “แก้อีกหน่อย” เขาจะเปลี่ยนไปเป็นพ่อแม่ในฝันที่เราถวิลหา ที่เราไม่เคยมีและไม่เคยในช่วงชีวิตของเรา</p>\n<p>ความหวังเล็กๆ ตรงนี้แหละ ที่ทำร้ายคนเยอะมาก</p>\n<p>เด็กหลายๆ คน มีภาพพ่อแม่ในฝัน มีภาพความหวังว่าพ่อแม่จะต้องเป็นยังงั้นยังงี้ เขาจะรักเราในแบบนั้นแบบนี้</p>\n<p>แต่ในความเป็นจริง พ่อแม่ก็เป็นมนุษย์ตดเหม็นคนนึง มีความไม่สมบูรณ์แบบมากมาย</p>\n<p>ยกตัวอย่างง่ายๆ เลย พ่อแม่ที่อิจฉาลูกในบางเรื่อง เป็นอะไรที่ปกติและพบเจอได้เยอะมากๆ จากประสบการณ์ของคนทำงานจิตวิทยามา</p>\n<p>ใช่ พ่อแม่ “ในฝัน” ไม่สมควรจะมานั่งอิจฉาลูกเวลาลูกได้ดี แต่พ่อแม่ “ในความเป็นจริง” ส่วนมากมีอารมณ์แบบนี้ จะมากจะน้อยก็ตามแต่</p>\n<p>เด็กหลายๆ คน โตขึ้นมา จากภาพพ่อแม่ในฝัน ก็จะเห็นความเป็นจริงมากขึ้น ว่าพ่อแม่ก็ไม่ได้สมบูรณ์แบบเป็นฮีโร่แบบที่เราคิดไว้ตอนเด็กๆ ภาพของพ่อแม่ในฝันมันก็พังทลายลง</p>\n<p>จังหวะนี้แหละที่เกิดเป็นความสูญเสีย จนทำให้เราแทบทุกคนต้องผ่านการ Grief เพื่อยอมรับความจริงในเวลาที่โตขึ้น</p>\n<p>พ่อแม่รักเรา แต่ก็มีส่วนที่เห็นแก่ตัวกับเรา และก็มีชีวิตของเขาเอง ไม่ได้สมบูรณ์แบบอะไร ก็เป็นคนธรรมดาคนนึง</p>\n<p>และพอเรา Grief เสร็จแล้ว เราก็จะอยู่กับพ่อแม่ของเราได้อย่างสมดุลขึ้น</p>\n<p>แต่เวลาที่เด็กโตมากับ Abusive parent แล้ว Grief ไม่เสร็จ ยอมรับความจริงไม่เสร็จ โดยมักจะพ่อแม่ที่เป็น Narcissist</p>\n<p>ความสูญเสียยังไม่จบ การยอมรับความจริงยังไม่เกิด</p>\n<p>ถ้าพยายามอีกนิดนึง ถ้าฉันเปลี่ยนนิดหน่อย ฉันจะได้พ่อแม่ในฝันกลับมา</p>\n<p>สิ่งนี้แหละที่ทำให้เด็กไปจนถึงคนมีอายุหลายๆ คน ไม่สามารถมีความสัมพันธ์ที่สมดุลกับพ่อแม่ตัวเองได้เสียที</p>\n<p>และนักจิตวิทยาเขาบอกว่า เวลาเขาทำงานกับคนที่อยู่ในสภาวะแบบนี้ เขาจะพยายามพา Grief จนจบ พาไปยอมรับให้ได้ว่า “พ่อแม่ในฝัน” ไม่มีจริง มีแต่คนธรรมดาคนนึงเท่านั้นเอง ซึ่งก็ต้องใช้ทั้งเวลาและการปลอบโยนกันเยอะ</p>\n<hr>\n<p>พอผมฟังจบ ส่วนตัวผมรู้สึกว่า Grief Process ตรงนี้ มันเป็นพื้นฐานของ Human relationship ที่มันใช่สำหรับความสัมพันธ์ในการทำงานด้วยซ้ำ</p>\n<p>สำหรับผมเอง บางครั้งผมคาดหวังกับลูกน้องบางอย่าง แล้วมันไม่ได้ดั่งใจ ซึ่งเกิดขึ้นหลายครั้งในชีวิต ผมพบว่าผมก็ผ่านขั้นตอนที่คล้ายกับการ Grief เป็นอย่างมาก</p>\n<p>ในกระบวนการ Grief มันมี <a href=\"https://www.manarom.com/blog/5_stages_of_grief.html\">5 stage</a></p>\n<ol>\n<li>Shock &#x26; Denial ไม่สิ เขาต้องทำได้สิ ไม่จริงหรอกที่เขาจะทำไม่เป็นตามที่เราหวัง</li>\n<li>Anger แก ทำไมแกถึงไม่เป็นไปตามที่ฉันคาดหวัง โกหก! เลว! ชั่ว!</li>\n<li>Bargaining ต่อรอง ว่าถ้าเราปรับ Environment แบบนั้นแบบนี้ ถ้าเราปรับอะไรยังงั้นยังงี้ มันจะได้</li>\n<li>Depress รู้สึกผิดหวัง หดหู่</li>\n<li>Acceptance ยอมรับความจริง และเดินต่อ</li>\n</ol>\n<p>ผมพบว่าโปรเซสพวกนี้เกิดขึ้นในใจผม เวลาผิดหวังกับบริษัท กับลูกน้อง กับเพื่อนร่วมทีม เกิดขึ้นเสมอทุกรอบ</p>\n<p>อ้อ มันคือการ Grief นี่เอง!</p>\n<p>ผมเลยถึงบางอ้อว่า เวลาผมพูดว่า Accept the truth ยอมรับความจริงก่อน ซึ่งผมเซนส์ได้จากประสบการณ์ของผมเองว่ามันคือทางออก</p>\n<p>คือผมกำลังบอกเพื่อนๆ ลูกศิษย์ คนมาเรียนทุกท่านว่า</p>\n<p>“Grief ให้เสร็จก่อนนะ ทางออกจะมาเอง”</p>\n<p>(แน่นอนผมไม่ได้บอกว่า Anger, Bargaining มันไม่ได้ผลนะ แต่ถ้าคุณทำแล้วมันได้ผล ส่วนมากมันจะได้ผลไปนานแล้ว ไม่ติดในหล่มเดิมๆ หรอก แต่ถ้าคุณ Anger กับเพื่อนร่วมทีมคนเดิมๆ เป็นปีๆ หรือนั่ง Bargaining เป็นปีๆ แล้ว ผมคิดว่า มันได้เวลา Move on ไปสู่ Stage ถัดไปของการ Grief แล้ว)</p>\n<p>ยอมรับความสูญเสียเนอะ ยอมรับความผิดหวัง ยอมรับว่าสิ่งที่เราคาดหวัง เราไม่ได้มัน มันหายไปแล้ว</p>\n<p>ในวันที่เราเผชิญหน้ากับความจริง บางครั้งเราจะพบว่า ภาพของทีมหรือ Role ต่างๆ ที่เรามองไว้ มันสูญสลายไปหมดแล้ว มันมลายสิ้นไปหมดแล้ว</p>\n<p>ภาพ Senior developer ที่เราเคยมี มันไม่ตรงกับความจริง ภาพของ CTO ที่เราเคยมี มันไม่ตรงกับความจริง แม้แต่ภาพของบทบาทตัวเราเองว่า “หัวหน้าที่ดีต้องเป็นยังไง” มันก็อาจจะไม่ตรงกับสิ่งที่โลกแห่งความจริงเรียกร้องจากเรา</p>\n<p>และแน่นอน มันเจ็บปวด มันผิดหวัง มันพาเราไปสู่ Grief</p>\n<p>แต่เมื่อเรา Grief เสร็จ เราจะเดินหน้าได้</p>\n<p>จริงๆ ทางออกที่มัน Practical มันมีเยอะมาก แต่ส่วนมากผมพบว่าคนเรา Grief ไม่เสร็จซะเยอะ ทำให้ทางออกที่เป็นไปได้มันไม่ถูกยอมรับ</p>\n<p>ผมเคยยกตัวอย่างว่า มีน้องเขียนโปรแกรมไม่ได้อยู่ในทีม ทางออกที่ตรงไปตรงมา ก็สอนแล้วรอมันเป็น ถ้าเงินไม่พอ ก็ดูว่าเขาทำหน้าที่อื่นได้มั้ย หรือถ้าคิดว่าเสียเวลา ก็คุยกับหัวหน้าว่าคนของเราไม่ถึง อาจจะต้องปรับสโคป แล้วก็คุยกับเด็กคนนั้นว่าเราคาดหวังมากกว่านี้</p>\n<p>แต่เวลาคน Grief ไม่เสร็จมันจะเป็นแบบ “น้องเขาเคยบอกว่าทำได้นะเว้ย เราคัดมาแล้วนะเว้ย มันต้องมีวิธีทำให้มันทำได้สิวะ”</p>\n<p>โอเคแหละ มันอาจจะมี แต่ถ้าคุณลองมาเป็นเวลานึงแล้วมันไม่ได้ มันก็ถึงเวลายอมรับความจริงแหละครับ</p>\n<p>และเมื่อเราพาตัวเองไปสู่จุดที่ยอมรับความจริงได้แล้ว ว่าความหวังของเราที่มี กับเพื่อนร่วมทีม กับลูกน้อง กับหัวหน้า กับบริษัท มันเป็นความหวังที่ไม่ใช่ความจริง</p>\n<p>ทางออกจะมาครับ</p>\n<p>เหมือนที่ผมบอกไว้ว่า Tech leadership รอบ 2 ที่เราคุยเรื่องนี้กันเยอะมาก ธีมมันคือ</p>\n<p>Accept the truth, and he truth shall set you free</p>","frontmatter":{"title":"Nature of grief and expectation management","date":"July 20, 2025","description":null}},"previous":{"fields":{"slug":"/architechture-congruency-eng/"},"frontmatter":{"title":"Architecture Congruency [ENG]"}},"next":null},"pageContext":{"id":"fe6e8437-39c1-5287-9872-f4a7fb5c9b18","previousPostId":"62f3211c-7f80-544b-9325-64924fc5e0d6","nextPostId":null}},"staticQueryHashes":["1033745147","2841359383"],"slicesMap":{}}